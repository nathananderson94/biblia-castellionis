<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>

    <title>Biblia Sacra</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="../../stylesheet.css"/>
<link rel="stylesheet" type="text/css" href="../../page_styles.css"/>

  


<link href="../../calibreHtmlOutBasicCss.css" type="text/css" rel="stylesheet" />

</head>
<body>

<div class="calibreMeta">
  <div class="calibreMetaTitle">
  
  
    
    <h1>
      <a href="../../../kx1umcn9.html">Biblia Sacra
</a>
    </h1>
    
    
  
  </div>
  <div class="calibreMetaAuthor">
    Sebastiānus Castelliō

  </div>
</div>

<div class="calibreMain">

  <div class="calibreEbookContent">
    
      <div class="calibreEbNavTop">
        
          <a href="novum-foedus.html" class="calibreAPrev">previous page
</a>
        

        
          <a href="lucas.html" class="calibreANext">next page
</a>
        
      </div>
    

    
    <br class="calibre4"/>
    <h3 class="calibre6">EVANGELIUM AUCTŌRE</h3>
    <h1 class="calibre5">MATTHAEŌ</h1>
    <br class="calibre4"/>
    <div class="chapter-toc">
      <a href="matthaeus.html#caput1" class="calibre11">1</a>
      <a href="matthaeus.html#caput2" class="calibre11">2</a>
      <a href="matthaeus.html#caput3" class="calibre11">3</a>
      <a href="matthaeus.html#caput4" class="calibre11">4</a>
      <a href="matthaeus.html#caput5" class="calibre11">5</a>
      <a href="matthaeus.html#caput6" class="calibre11">6</a>
      <a href="matthaeus.html#caput7" class="calibre11">7</a>
      <a href="matthaeus.html#caput8" class="calibre11">8</a>
      <a href="matthaeus.html#caput9" class="calibre11">9</a>
      <a href="matthaeus.html#caput10" class="calibre11">10</a>
      <a href="matthaeus.html#caput11" class="calibre11">11</a>
      <a href="matthaeus.html#caput12" class="calibre11">12</a>
      <a href="matthaeus.html#caput13" class="calibre11">13</a>
      <a href="matthaeus.html#caput14" class="calibre11">14</a>
      <a href="matthaeus.html#caput15" class="calibre11">15</a>
      <a href="matthaeus.html#caput16" class="calibre11">16</a>
      <a href="matthaeus.html#caput17" class="calibre11">17</a>
      <a href="matthaeus.html#caput18" class="calibre11">18</a>
      <a href="matthaeus.html#caput19" class="calibre11">19</a>
      <a href="matthaeus.html#caput20" class="calibre11">20</a>
      <a href="matthaeus.html#caput21" class="calibre11">21</a>
      <a href="matthaeus.html#caput22" class="calibre11">22</a>
      <a href="matthaeus.html#caput23" class="calibre11">23</a>
      <a href="matthaeus.html#caput24" class="calibre11">24</a>
      <a href="matthaeus.html#caput25" class="calibre11">25</a>
      <a href="matthaeus.html#caput26" class="calibre11">26</a>
      <a href="matthaeus.html#caput27" class="calibre11">27</a>
      <a href="matthaeus.html#caput28" class="calibre11">28</a>
    </div>
    
<div class="calibre12"></div><div id="caput1" class="chapter">
<span class="padded-dropcap">1</span>
<p class="calibre9">
    Ēnumerātiō generis Jēsū Chrīstī, prōgnātī Davīde, prōgnātī Abrāhāmō:</p>
    <div class="poem">
    <p class="poem-line"><sup class="calibre10">2</sup>Abrāhāmus genuit Isaacum.</p>
    <p class="poem-line1">Isaacus Jācōbum.</p>
    <p class="poem-line1">Jācōbus Jūdam, et ejus frātrēs.</p>
    <p class="poem-line1"><sup class="calibre10">3</sup>Jūdās Phārem et Zaram (ex Thamāre).</p>
    <p class="poem-line1">Phārēs Esromum.</p>
    <p class="poem-line1">Esromus Arāmum.</p>    
    <p class="poem-line1"><sup class="calibre10">4</sup>Arāmus Amīnadābum.</p>    
    <p class="poem-line1">Amīnadābus Naassōnem.</p>    
    <p class="poem-line1">Naasson Salmōnem.</p>    
    <p class="poem-line1"><sup class="calibre10">5</sup>Salmōn Boozum (ex Rāchabā).</p>
    <p class="poem-line1">Boozus Ōbedem (ex Rūthā).</p>    
    <p class="poem-line1">Ōbed Jessæum.</p>    
    <p class="poem-line1"><sup class="calibre10">6</sup>Jessæus Davīdem rēgem.</p>    
    <p class="poem-line">David rēx Solomōnem, (ex eā quæ fuerat Ūrīæ).</p>    
    <p class="poem-line1"><sup class="calibre10">7</sup>Solomō Roboāmum.</p>    
    <p class="poem-line1">Roboāmus Ābīam.</p>    
    <p class="poem-line1">Ābīās Asam.</p>    
    <p class="poem-line1"><sup class="calibre10">8</sup>Asa Jōsāphātum.</p>    
    <p class="poem-line1">Jōsāphātus Jorāmum.</p>    
    <p class="poem-line1">Jorāmus Ozīam.</p>    
    <p class="poem-line1"><sup class="calibre10">9</sup>Ozīās Jōthamum.</p>    
    <p class="poem-line1">Jōthamus Achazum.</p>    
    <p class="poem-line1">Achazus Ezecīam.</p>    
    <p class="poem-line1"><sup class="calibre10">10</sup>Ezecīās Manassem.</p>    
    <p class="poem-line1">Manasses Āmōnem.</p>    
    <p class="poem-line1">Āmōn Jōsīam.</p>    
    <p class="poem-line1"><sup class="calibre10">11</sup>Jōsīās Jōācimum.</p>    
    <p class="poem-line1">Jōācimus Jechōniam, et ejus frātrēs, in exiliō Babylōnicō.</p>
    <p class="poem-line"><sup class="calibre10">12</sup>Post exilium Babylōnicum, Jechōniās genuit Salathiēlem.</p>  
    <p class="poem-line1">Salathiēl Zorobabēlem.</p>
    <p class="poem-line1"><sup class="calibre10">13</sup>Zorobabel Abiudem.</p>
    <p class="poem-line1">Abiud Elīacimum.</p>
    <p class="poem-line1">Elīacimus Azōrem.</p>
    <p class="poem-line1"><sup class="calibre10">14</sup>Azor Sadocum.</p>
    <p class="poem-line1">Sadocus Achimum.</p>
    <p class="poem-line1">Achimus Elīudem.</p>
    <p class="poem-line1"><sup class="calibre10">15</sup>Elīud Eleazarum.</p>
    <p class="poem-line1">Eleazarus Matthanem.</p>    
    <p class="poem-line1">Matthan Jācōbum.</p>    
    <p class="poem-line1"><sup class="calibre10">16</sup>Jācōbus Jōsēphum Marīæ virum, ex quā nātus est Jēsūs nōmine Chrīstus.</p>    
        </div>

<p class="calibre9"><sup class="calibre10">17</sup>Igitur in ūniversum ab Abrāhāmō ad Davīdem genera sunt quattuordecim. Ā Davīde item ad exilium Babylōnicum quattuordecim. Ab exiliō Babylōnicō ad Chrīstum quattuordecim.</p>
<p class="calibre9"><sup class="calibre10">18</sup>Jēsū Chrīstī autem nātīvitās sīc sē habet: Cum esset dēspōnsa māter ejus Marīa Jōsēphō, priusquam convēnissent, comperta est uterum ferre ex Spīritū Sānctō.
<sup class="calibre10">19</sup>Jōsēphus vērō vir ejus, quī jūstus esset, nec in eam vellet exemplum ēdere, statuit eam clam repudiāre.
<sup class="calibre10">20</sup>Hæc cum habēret in animō, ecce Dominī angelus in somnīs appāruit eī, et ita locūtus est: “Jōsēphe Davīde prōgnāte, nē metue ascīscere Marīam uxōrem tuam, nam quod in eā genitum est, ex Sānctō Spīritū est.
<sup class="calibre10">21</sup>Pariet autem fīlium, quem Jēsum nōmine vocābis; is enim suōs ab ipsōrum peccātīs vindicābit.”
<sup class="calibre10">22</sup>Hoc autem tōtum factum est, ut cōnfieret quod ā Dominō dictum fuerat per vātem ita dīcentem:
<sup class="calibre10">23</sup><i class="calibre13">“Virgō ventrem lātūra est, ēditūra fīlium, quī nōminābitur Emmanuēl,”</i> quod perinde est ac sī dīcās “Nōbīscum Deus.”
<sup class="calibre10">24</sup>Igitur experrēctus ā somnō Jōsēphus, fēcit ut eī præcēperat Dominī angelus, ascīvitque suam conjugem, 
<sup class="calibre10">25</sup>nec eam cognōvit, dōnec ea peperit fīlium suum prīmōgenitum, quem Jēsum nōmine vocāvit.
</p>
</div>
<div class="calibre12"></div><div id="caput2" class="chapter">
<span class="padded-dropcap">2</span>
<p class="calibre9">
    Jēsū autem Bethlehemæ in Jūdæā nātō, tempore rēgis Hērōdis, vēnērunt ab Oriente Magī Hierosolymam,
    <sup class="calibre10">2</sup>et ubinam esset Jūdæōrum nātus rēx quæsīvērunt. Sēsē enim ejus vīdisse stēllam in Oriente, itaque eum adōrātum vēnisse.
    <sup class="calibre10">3</sup>Quibus audītis turbātus ūnā cum tōtā Hierosolymā rēx,
    <sup class="calibre10">4</sup>convocātīs omnibus pontificibus, et scrībīs populī, scīscitātus est ab iīs ubinam Chrīstus nascitūrus esset.
    <sup class="calibre10">5</sup>Cui illī respondērunt: “Bethlehemæ Jūdææ,” sīc enim ā vāte scrīptum esse:</p>
    
    <div class="poem">
    <p class="poem-line2"><sup class="calibre10">6</sup>“Et tū, Bethlehema, Jūdææ terra,</p>
    <p class="poem-line3">nēquāquam minima es præfectūrārum Jūdææ;</p>
    <p class="poem-line2"><sup class="calibre10">7</sup>ex tē enim mihi prōdībit dux,</p>
    <p class="poem-line3">quī meum reget Isrāēlīticum populum.”</p>
    </div>

<p class="calibre9">
<sup class="calibre10">7</sup>Tunc Hērōdēs clam vocātīs Magīs, perquīsīvit ab iīs tempus quō stēlla appāruisset, 
<sup class="calibre10">8</sup>eōsque Bethlehemam dīmīsit, ita dīcēns: “Īte, et dē puerō dīligenter inquīrite, ac cum invēneritis, certiōrem mē facitōte, ut ego quoque ad eum adōrandum proficīscar.” 
<sup class="calibre10">9</sup>Igitur illī, audītō rēge, profectī sunt, ac tum stēlla, quam in Oriente vīderant, eōs antecessit, dōnec vēnit stetitque suprā locum ubi puer erat. 
<sup class="calibre10">10</sup>Illī vīsā stēllā, maximō gaudiō lætātī sunt, 
<sup class="calibre10">11</sup>et domum ingressī, puerumque cum ejus mātre Marīā nactī, prōcidērunt, eumque adōrārunt, et apertīs suīs capsīs, obtulērunt eī mūnera, aurum, thūs, murram. 
<sup class="calibre10">12</sup>Deinde ōrāculō monitī in somnīs, nē ad Hērōdem reverterentur, per aliam viam sē recēpērunt in patriam.
</p>

<p class="calibre9">
<sup class="calibre10">13</sup>Dīgressīs illīs, Dominī angelus Jōsēphō in somnīs appāret: “Surge,” inquit, “assūmptō puerō ejusque mātre, fuge in ægyptum, et illīc estō, dōnec ego tē moneam. Quæsītūrus est enim puerum Hērōdēs, ad necem.” 
<sup class="calibre10">14</sup>Igitur ille surgit, et ūnā cum puerō, ejusque mātre, noctū concessit in ægyptum, 
<sup class="calibre10">15</sup>ibique fuit ūsque ad Hērōdis obitum, ut cōnfieret quod fuerat ā Dominō dictum per vātem ita dīcentem: <span class="calibre13">“Ex Ægyptō ēvocāvī fīlium meum.”</span>
</p>
<p class="calibre9">
<sup class="calibre10">16</sup>Tunc Hērōdēs, vidēns sē ā Magīs illūsum esse, adeō īrātus est, ut mīserit interfectum puerōs, quotquot Bethlehemæ, et in tōtō ejus territōriō erant, īnfrā bīmātum, prō tempore quod ā magīs perquīsierat. 
<sup class="calibre10">17</sup>Tunc accidit id, quod ā Jēremīā vāte ita dictum fuerat: 
</p>

<div class="poem">
    <p class="poem-line2"><sup class="calibre10">18</sup>“Audītur apud Ramam vōx,</p>
    <p class="poem-line3">lāmentātiō complōrātiōque,</p>
    <p class="poem-line3">et multus questus.</p>
    <p class="poem-line2">Rachel est,</p>
    <p class="poem-line3">suōs nātōs dēplōrāns īnsōlābiliter,</p>
    <p class="poem-line3">quia periērunt.”</p>
</div>

<p class="calibre9">
<sup class="calibre10">19</sup>Dēfūnctō autem Hērōde, Dominī angelus Jōsēphō in somnīs appāret in ægyptō, 
<sup class="calibre10">20</sup>et eum sīc alloquitur: “Surge, et ūnā cum puerō, ejusque mātre, proficīscere in Isrāēlīticam terram; mortuī sunt enim, quī puerī vītam petēbant.” 
<sup class="calibre10">21</sup>Ita ille surgit, et assūmptō puerō, ejusque mātre, contendit in terram Isrāēlīticam. 
<sup class="calibre10">22</sup>Sed audiēns Archelāum in Jūdæā Hērōdī patrī suō in rēgnum successisse, timuit illō īre, et ōrāculō secundum quiētem admonitus, contulit sē in agrum Galilæum, 
<sup class="calibre10">23</sup>iitque commorātum in oppidum quoddam Nazarētha dictum, ut id fieret quod ā vātibus prædictum erat, Nazaræum vocātum īrī.



</p></div>

  </div>

  
  <div class="calibreToc">
    <h2><a href="../../../kx1umcn9.html">Table of contents
</a></h2>
    <div>
  <ul>
    <li>
      <a href="../../cover.xhtml">Biblia Sacra</a>
    </li>
    <li>
      <a href="../front-matter/title.html">Pāgina Titulī</a>
    </li>
    <li>
      <a href="../front-matter/toc.html">Ōrdō Librōrum</a>
    </li>
    <li>
      <a href="../vetus/vetus-foedus.html">VETUS FŒDUS</a>
    </li>
    <li>
      <a href="../vetus/genesis.html">Genesis</a>
    </li>
    <li>
      <a href="novum-foedus.html">NOVUM FŒDUS</a>
    </li>
    <li>
      <a href="matthaeus.html">Matthæus</a>
    </li>
    <li>
      <a href="lucas.html">Lūcās</a>
    </li>
  </ul>
</div>


  </div>
  

  <div class="calibreEbNav">
    
      <a href="novum-foedus.html" class="calibreAPrev">previous page
</a>
    

    <a href="../../../kx1umcn9.html" class="calibreAHome">start
</a>

    
      <a href="lucas.html" class="calibreANext">next page
</a>
    
  </div>

</div>

</body>
</html>
